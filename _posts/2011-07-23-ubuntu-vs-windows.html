--- 
title: Ubuntu vs. Windows
wordpress_url: http://blog.4primes.com/?p=430
layout: post
date: 2011-07-23 18:07:34 +03:00
wordpress_id: 430
---
<p> Yazıma başlamadan önce söylemek isterim ki başlığın biraz iddalı bir konuya gireceğim gibi bir izlenim bıraktığının fakındayım. Fakat bu yazıdaki amacım tam teknik, profesyonel bir karşılaştırma değil, bir kullanıcının gözünden bu iki işletim sisteminin farklılıklarını, benzerliklerini, artı-eksilerini sizinle paylaşmaktır. Bunun için baştan başlayıp hızlıca ilerleyelim:
 </p>
<p>
    Diyelim ki aynı model/markadan üzerinde sadece FreeDOS bulunan 2 bilgisayar aldık. Ve bunların birine Windows 7, diğerine de Ubuntu 11.04 sürümlerini yükeyeceğiz. Ön hazırlık olarak 600 mb lık Ubuntu CD mizi ve 3.5 gb lık Windows 7 DVD mizi hazırlıyoruz. Daha bu adımdan bir bilgisayarı işletecek olan 2 sistemin arasındaki büyüklük farkı midemize bir taş oturtuyor tabiki..
</p>
<p>
    Windowsumuzu yüklemek icin boot ettiğimizde Windows temalı arayüz karşılıyor bizi. Disk alanı düzenlememizi tercihe göre yapıp, yüklememizi başlatıyoruz. Bu kısımda diskimizi bölerken, biçimlendirirken ve düzenlerken Windowsun yardımları okuma yazma bilen herkese format atma imkanı sağlayacak kapsamda. Bilgisayar performansına bağlı olarak 30-40 dk. civarında sürecek olan işlemimiz devam ederken Ubuntu kuracagımız bilgisayarımıza dönüyoruz. Bu arada ufak bir ayrıntı olarak belirtmek isterim ki Windows yüklemeleri eğer diskinizi formatlamışsanız gözle görülür miktarda hızlanıyor.
</p>
<p>
   Ubuntu CD sini boot ettiğimizde Kurulum başlamadan önce bize hoşça düşünülmüş olan bir seçenek sunuyor: "Ubuntuyu dene". Bu seçenekle işletim sistemini CD üzerinden çalıştırıp kullanabiliyoruz. Tabiki diskten okuma hızının sınırlamalarından dolayı hayli yavaş olduğun belirtmeliyim. Kuruluma geçtiğimizde eğer diski düzenlemek için yapacağımız işlemler <a href="http://en.wikipedia.org/wiki/Unix_File_System#Design">Unix dosya sistemine</a> aşina olmayı gerektiriyor. Örneğin diski hangi formatta biçimlendireceginize karar vermek size düşüyor. Her formatın kendine göre <a href="http://en.wikipedia.org/wiki/Comparison_of_file_systems">özellikleri</a> var(Güvenlik,hız vs.). Windows için bildiğimiz gibi FAT ve NTFS seçimiyle karşı karşıyayken karşınızda 5-6 seçenek görmek sizi şaşırtabilir. Diski parçalara ayırırken de biraz bilgiye sahip olmanız gerekecek. Bu sorunları aşıp da ilerleyebilirsek Ubuntu bize devam etmek için internet bağlantısının gerekliliğini şart koşuyor. Olmadan da yüklenebiliyor fakat biraz zayıf bir hale geleceğini unutmayın. İnterneti de tedarik ettiğimizi varsayarak kurulumu başlatıyoruz. İster yüklerken, ister yükledikten sonra yapmamız gereken update'ler mevcut. Bunları da hesaba kattığımızda Windows'un kurulum dosyalarının büyüklüğüne bir nebze daha yaklaşmış oluyoruz. Yükleme devam ederken klavye türümüz, yer bilgilerimiz vs. ayarlamalarımız yapıyor ve kurulumun tamamlanmasını bekliyoruz. 
</p>
<p>
  İki cihazımızın da yüklemesini bitirip yeniden başlattığımızda karşımızda iki farklı tablo görüyoruz. Bir tarafa (eğer güncellemeleri yükleme sırasında yapmışsanız) karşınızda kullanıma hazır bir Ubuntu beklerken, diğer tarafta Windows'a kişiselleştirme ayalarımızı yapıyoruz(Ubuntuda önceden yapabilmiş olduğumuz klavye türümüz... ayarları). Bu işlem bitince daha zorlu bir süreçle karşı karşıya kalıyoruz. Sürücü yükleme. Windows 7 gerçekten geniş bir yelpazeye sahip ve çoğu sürücüyü otomatik olarak tanıyor. Fakat yine de hepsini değil. Eğer sürücüler elimizde bir CD/DVD vs. formatında mevcutsa, veya Toshiba, HP gibi bu işi ciddiye alan, kaliteli ve kapsamlı websitelerine sahip markalardan birini ürününe sahipseniz 2-3 restart ve 10-20 dakikalik bir sabırla halledebilirsiniz. Tabi burada olusabilecek bazı farklı durumlar da mevcut. Örneğin ağ adaptörünüzü sürücüsü elinizde yok. Dolayısıyla internetten indirme şansınız da yok. Bu durumda size bulunabileceğimiz en güzel tavsiye indirmeleriniz için yan tarafınızda duran Ubuntu yüklü makineyi kullanmanız olacak :) Tabi eğer bilgisayarınızın adaptörünün modelini ve markasını bilmiyorsanız bunu Windows yüklemeye çalıştığınız bilgisayarda tespit etmeniz de olanak dışı. Bunun için de Ubuntu bilgisayarınızda bulunan System Testing aracını kullanmanız emin olun en kolayı olacaktır...
</p>
<p>
   Sistemlerin yüklenmesi zahmet ve zaman bakımından biraz farkla olsa da tamamlandıktan sonra yapacağımız 2. iş kullanacağımız programları yüklememiz olacaktır. Burada ironik bir durum içerisine düşüyoruz. Windows kullanıcılarının %1'i "lisanslı" Antivirüs programlarını, Microsoft Office sürümlerini, Arşiv yöneticilerini, Kullandıkları teknik programları, Oyunlarını vs. yüklerken geri kalan kısım bu yazılımları ya tanındıklarından aldıkları ya da internetten binbir zorluklarla bulup indirdikleri crack lanmış hallerini yüklüyor. Bunun etikliğini, dogruluğunu, getirilerini tartışmak tabiki bana düşmez ama şunu söyleyebilirim ki eğer +18 sitelerde takılmıyorsanız Ubuntuda korunmak zorunda olmayacağınız virüslerin bilgisayarınıza bulaşmasının yegane yolu bu yasadışı yazılımlardır. Tabiki ülke ekonomimizi düşünürsek bu yazılımlara para ayırabilecek(ve ayıracak) bütçede olan insan sayısının az olduğunu görüyoruz. Peki bu durumda ne yapılabilir? Aynı işlevleri yapan ücretsiz Windows uygulamaları tercih edilebileceği gibi(Winrar yerine 7zip, Microsoft Office yerine Open Office vs.) Ubuntunu daha sistem yüklemesinde size sunduğu uygulamaları da kullanabilirsiniz(Winrar yerine Arşiv yöneticisi,Microsoft Office  yerine Libre Office vs.). 
</p>
<p>
Tabiki windows uygulamalarının tamamına Ubuntuda alternatif aramak biraz hayalcilik olur. Özellikle oyun sektörüne ilgi duyan kullanıcıların Ubuntuda çetin zorluklarla karşı karşıya kalacaklarını üzülerek belirtmem gerekir. Bu durumda ne yapacağız sorusuna verilen cevap da Wine oluyor. Windows emülatörü olarak çalışan ve farklı sürümleri olan bu uygulama Ubuntu ile uyumluluk sorununuza bir nebze de olsa çare olacaktır. Fakat hangi yazılımın çalışacağı, hangisinin sorun oluşturacağı konusunda bir garantiniz olmayacaktır.  
</p>
<p>
  Yazılımlardan bahsetmişken değinilmesi gereken başka bir konu ortaya çıkıyor. Ubuntudaki arşiv sistemi. Örneğin siz ücretsiz bir java derleyicisi olan Netbeans'i indirip kurmak istiyorsunuz. Windows yüklü makinede yapmanız gereken işlemleri sıralayalım:
1- Resmi sitesine gidin.
2- Kurulum dosyalarınızın işletim sisteminize uyumlu olan versiyonlarını seçip indirin.
3- Kurulumdan önce gerekli olan jdk ları indirmek için javanın resmi sitesine gidin.
4- 2. adımı bu dosyalar için de uygulayın.
5- İndirdiğiniz dosyaları yüklemek için size gösterdikleri adımları izleyin.
6- Bu arada windowsun her yaptığınızı için 2. kez eminmisiniz diye sorarak aşağılamasına tahammül edin.
7- Tüm yüklemeler tamamlandıktan sonra güncellemeleri de kontrol edin.
</p>
<p>
Programınız yüklendi. Bundan sonra yapmanız gereken arada güncelleştirmelerini kontrol etmek.
</p>
<p>
Ubuntu yüklü makinada ise aşağıdaki adımları uyguluyoruz:
1- Terminali açın.
2- Şu komutu girin: "sudo apt-get install netbeans"...
</p>
<p>
Bu komutla sisteminiz size en yakın arşivden ilgili uygulamanın en güncel versiyonunu makinanıza yükler. Jdk lara ne mi oldu? Onlar da otomatik olarak gereksinim olduğu tespit edilerek yüklendi... Takdir edersiniz ki herşeyi yüklemek bu kadar kolay değil. Ama arşivlerin kapsamlarının hayli geniş olduğunu söyleyebilirim.
</p>
<p>
Peki yüklemelerimizi bitirdik ve sistemlerimiz açık bir biçimde kullanılmayı bekliyor. Arayüz konusunda Windows Aero geldikten sonra ikisinin de birbirine üstünlük sağlayabileceğini sanmıyorum.Gnome da en az Windows kadar temaya ve eklentiye sahip. Tabiki ikisinde de burada yazıp da bu uzun yazıyı daha da okunmaz hale getirmeye korktuğum kendilerine has küçük özellikler mevcut. Bunlar için size tecrübe etmenizi önereceğim.  
</p>
</p>
   Peki bu iki işletim sistemi birbirine nasıl bakıyor? İşte bu yazının en ilginç kısmını bu konu oluşturuyor:
</p>
<p>
   Diyelim ki iki bilgisayarımız da ortak bir ağa bağladık. Windows makineden ağdaki diğer bilgisayarları görmek istiyoruz. Fakat Ubuntu makinemiz orada yok. Oysa siz onunla ağa bağlı olduğunuza hayli eminsiniz.
Çünkü aynı işlemi tersinden uyguladığınızda Windows makinayi görebiliyorsunuz :).
</p>
<p>
   Bu durumu yorumsuz geçip başka bir örnek vermek istiyorum: Eğer bilgisayarınızın size hizmet ettiği kapsam sadece oyun veya sadece programcılıksa zaten tarafınız belli demektir. Fakat örneğin siz bilgisayarınızı hem oyun oynamak için hem de   program geliştirmek için kullanıyorsunuz. Dolayısıyla iki işletim sistemi arasında karar veremediniz. Ve ikisini de aynı anda kullanmaya karar verdiniz. Bunun için 2 yöntem kullanabilirsiniz. Biri sanal makine. Windowsun kendi ürünü olan Virtual Machine'i kullanmak aklınıza geldi. Bir iki denemeden sonra Windows'un sanki başka bir işletim sisteminin varlığından haberi yokmuşçasına gösterdiği uyumsuzluğu görüp vazgeçersiniz. VMware veya Virtual Box gibi ücretsiz bir yazılım buldunuz ve yüklediniz. Fakat sistemin tüm kaynaklarını tahsis edemediğinizden dolayı tam performansı hakkında düzgün bir kanaat getiremiyorsunuz. Bu yüzden 2. yönteme geçiyoruz. Bilgisayara aynı anda 2 işletim sistemi yükleme. Zaten iki işletim sistemi de birkaç işletim sistemini yükleyip başlangıçta istediğinizi çalıştırmanızı sağlayan boot menülerine sahip.    
</p>
<p>
   İşlemi iki taraflı da görmek için makinalarımızdaki kurulum disklerini çıkarıp yer değiştiriyoruz ve diskten boot ediyoruz. Windows makinesinde karşımıza çıkan menüde Ubuntuyu yükleme seçeneğini seçince şöyle bir uyarı alıyoruz: 
"Bilgisayarınızda bir Windows sürümü var. Ne yapmak istersiniz?
 -Ubuntu'yu Windows'un yanında kur.
 -Ubuntu'yu Windows'un üzerine kur.
 -Özel."
</p>
<p>
Yanında kur seçeneğini seçtiğimizde son yüklenen sistem Ubuntu olduğundan dolayı onun boot menüsü kullanılır. Yüklemeyi tamamladığımızda bilgisayarın açılışında hangi sistemi yüklemek istediğimiz gösteren bir boot menü gayet işlevsel bir biçimde çalışıyor olacaktır.
</p>
<p>
Ubuntu makinada Windows yüklemesi ise aynı menü ile karşımızda. Bilgisayarda başka bir işletim sisteminin mevcudiyetinden haberi olmayan(veya öyle davranan) Windows kendi kurulumuna hız kesmeden devam ediyor. Kurulum bittiğinde ise tekrar başlatıp boot menüyü görmenizi tavsiye ederdim ama göremezsiniz. Çünkü çıkmıyor. Çünkü bilgisayarınızda Windows'un kabul ettiği tek bir işletim sistemi mevcut. Hakkını yememek lazım, diğeri halla belleğinizde duruyor fakat erişilmesi mümkün değil. Bu durum Windows'a ister istemez bir antipati beslememize neden oluyor. 
</p>
<p>
 Tüm bunların yanısıra kendiniz için hangisinin iyi olduğuna karar vermenin en iyi yolu ikisini de denemekten geçiyor.  Tecrübenin en iyi öğretmen olduğu tartışılmaz bir gerçek.
</p>
</p>
Not: Şu an bu yazıyı yazdığım bilgisayar daha 15 günlük ve üzerinde 2 işletim sistemi var. Bu yazıda verdiğim örneklerin tümünü bizzat tecrübe ettim. 3 günde 6 ya yakın kez format attıktan sonra optimum ayarı tutturabildim.  Taraflı bir yazı olduğunu düşünüyorsanız veya eklemek/cıkarmak istediğiniz bir hata,tutarsızlık,yanlış varsa lütfen belirtin.
</p>
