--- 
title: "JavaScript'in Tarih\xC3\xA7esi"
wordpress_url: http://blog.4primes.com/?p=440
layout: post
date: 2011-07-25 15:06:44 +03:00
wordpress_id: 440
---
JavaScript’in gelişim tarihini anlatmaya başlatmadan önce script dillerin tanımını yapmak istiyorum.
Script diller sanıldığı gibi yeni teknoloji ürünü olan diller değillerdir. Bilinen 1960’lardan bu zamanlara kadar uzanan bir serüvenleri vardı. İlk script(betik) dilleri genelde yığın dilleri veya iş denetim dilleri olarak adlandırılırdı. İlk script dilleri geleneksel düzenle, derle, bağla, çalıştır işlemlerini kısaltmak için yaratılmıştı.
Script dillerin görevi programlama dillerinin daha zorlanarak yapacağı bazı işlemleri, çok daha hızlı bir biçimde, onları tamamlamak koşulu ile yapmaktır.
Son olarak ekleyeceğim, internetin hızlı gelişimi ve internet için yapılan uygulama geliştirme yazılımlarının hız gerektirmesi script dilleri daha çok kullanılır yapmıştır.
JavaScript’in tarihine gelecek olursak her şey 1995’te Netscape Communications Corporation’da Brendan Eich adlı bir programcının MicroUnity Systems Engineering’den transfer edilip, ona üzerinde çalışacağı yeni bir proje verilmesiyle başladı. Asıl fikir,  programcılığı Java’da olduğundan daha kolay erişilebilir yapmak ve Netscape Navigator’ın Java desteğini Java kullanmayan programcılar için daha açık bir hale getirmekti. Öncelikle “bytecode”a derlenmesi gereken Java’dan farklı olarak JavaScript, Web sayfasının içine yerleştirilecek ve o sayfa ile birlikte indirilecekti. 
Brendan Eich bu icadına önce Mocha sonra LiveScript en sonunda JavaScript adını verdi. Her ne kadar Netscape tarafından geliştirilmiş olsa da, Java ile ilgili isim Sun Microsystems Inc’a ait olduğundan JavaScript’in isim hakkı da Sun Microsystems’e aittir. Bu yeni dil 4 Aralık 1995’te Netscape ve Sun’ın birleşik basın toplantısı ile halka duyuruldu. Basın toplantısında JavaScript, Java ve HTML için bir tamamlayıcı olarak tanıtılmıştı.
Başta bir çok programcı JavaScript’i ciddiye almadı. JavaScript’in hataları düzeltilince,  tarayıcılar daha güçlü hale gelmeye ve scriptler daha hızlı çalışmaya başladıkça programcılar JavaScript’in aslında kalıcı bir Web geliştirme aracı olduğunu keşfettiler. Her şeyi çalıştırmak, düğmeleri işler hale getirmek ve çerezleri ayarlamak için sadece birkaç satır kod yeterliydi. JavaScript yayılmaya başlayınca Netscape’in en büyük rakibi Microsoft bunu göz ardı edemedi ve kendi JavaScript sürümünü oluşturdu ve buna JScript’i adını verdi. Jscript’in ilk resmi sürümü 16 Temmuz 1996’da İnternet Explorer 3.0’ın içinde piyasaya sürüldü. JScript’in ilk sürümü daha çok JavaScript 1.1’in küçültülmüş hali sürümü gibiydi. Bununla birlikte diller arası farklar programcıların kafasını karıştırdı. Tam bu noktada Microsoft, JavaScript’e zorlu bir rakip olması amacıyla, Visual Basic tabanlı kendi script dilini oluşturu: VBScript. Bu rekabette zafer JavaScript’in oldu.
Her ne kadar JScript, JavaScript ile aynıymış görünse de, programcılar bazı scriptlerin İnternet Explorer’da çalışıp Netscape’te çalışmadığını fark ettiler. Bu karmaşadan kurtulmak için, Netscape ve Microsoft European Computer Manufacturers Association’a JavaScript’i standart hale getirmesi için başvurdular. Standartlaştırma işlemi hem uzun sürdü hem de isminin JavaScript ve ya JScript olacağı düşünülürken bu dile ECMAScript adı verildi.  ECMAScript tabloya uyum kattıysa da her tarayıcı kendi yoluna gitti. İnternet Explorer JScript ve ECMAScript’e izin verdi, Netscape Navigotarsa JavaScript ve ECMAScript’e izin verdi.
Diğer bir sorun ise, ECMAScript’in çekirdek JavaScript dilinin kendisini standartlaştırıp tarayıcılarda çalıştığınız mevcut kaynaklara bir standart getirmemiş olmasıydı. (Tarayıcı nesneleri)
Bu nesnelere uyum getirilmesi amacıyla Microsoft ve Netscape World Wide Web Consortium’a(W3C) başvurdular. W3C çalışmalara başlamadan önceki tarayıcı nesne kümesi, Document Object Model(DOM) “level 0” olarak isimlendirilmişti. Dom level 1, Kasım 1996’da W3C’nin ilk resmi spesifikasyonu oldu. Tarayıcılarda bulunan nesnelerin pek çok yönü standartlaştırıldı, ama bir o kadarı da standart dışı kaldı. Dom level 2, 13 Kasım 2000’de çok daha fazla detayı içeren bir spesifikasyon oldu. Dom level 3, 7 Nisan 2004’te yayınlandı.

Etkilendiği Diller: C, Scheme, Java, Phyton, Perl, Self.
Etkiledikleri Diller: JScript, JScript.Net, TIScript.
Ayrıca (bkz:<a href="http://brendaneich.com/">Brendan Eich</a>)
Kaynakça:
<a href="http://www.amazon.com/Inside-JavaScript-Steven-Holzner/dp/0735712859">1-Inside JavaScript Steven Holzner</a> 
<a href="http://en.wikipedia.org/wiki/JavaScript">2-Wikipedia JavaScript sayfası(ingilizce)</a>


