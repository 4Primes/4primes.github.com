--- 
title: "Scala, Akka ve Spray eğitimleri"
layout: post
author: "Fehmi Can Sağlam"
---
<p>
Son bir yıllık süreç içerisinde yazılım geliştirme ağırlıklı çalışmalarımıza eğitim ve danışmanlık hizmetlerimizi de ekledik. 2012 yılı Ağustos-Eylül döneminde Neziroğlu Motorlu Araçlar bilgi işlem ekibine 15 gün süren ve yazılım geliştirme sürecinin tüm aşamalarını içeren bir eğitim verdik. Eğitim kapsamında Güncel Bilgi Teknolojileri Kavramları, Java, Java Concurrency, Play Framework, Javascript, KnockoutJS ve Agile Yazılım Geliştirme gibi konular yer aldı. Neziroğlu ekibine yazılım geliştirme konusunda danışmanlık yapmaya devam ediyoruz. 
<p>

<p>
23 Ocak 2013 tarihi itibari ile <a href="http://spp42.com">SPP42</a> ekibine Scala, Akka ve Spray eğitimi vermeye başladık. Bu eğitim de tüm hızıyla devam ediyor. 
</p>

<p>
Scala'nın Türkiye'de yaygınlaşması için oldukça yoğun çaba gösteriyoruz. <a href="https://plus.google.com/communities/101801061850864423549">Ankara NoSQL Topluluğu</a> kapsamında bir Scala Workshop düzenlemek için çalışmalarımız devam ediyor. Ayrıca ekibimizin #4 numaralı üyesi <a href="http://twitter.com/kubudik">Mehmet Ali Gözaydın</a> 29 Ocak Salı Günü Saat 19:00'da Google Hangout üzerinden Play 2 for Scala semineri verecek. Ayrıntılar için Scala Türkiye Google Grubu'ndaki <a href="https://groups.google.com/forum/?fromgroups=#!topic/scala-turkiye/GwboTJtyMcI">ilgili başlığı</a> takip edebilirsiniz.
</p>
