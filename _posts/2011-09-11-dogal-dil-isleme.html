--- 
title: !binary |
  RE/EnkFMIETEsEwgxLDFnkxFTUU=

wordpress_url: http://blog.4primes.com/?p=822
layout: post
date: 2011-09-11 01:27:33 +03:00
wordpress_id: 822
---
Doğal dil işleme; insana özgü dilleri, çözümleme, anlama, yorumlama, işleyip kullanma, yeniden üretebilme gibi amaçları olan bilgisayar sistemlerinin gerçekleştirilmesini konu alan bir mühendislik alanıdır.


Doğal dil işleme alanındaki temel araştırmalar şunlardır:
	- <em>Doğal dillerin işlev ve yapısının daha iyi anlaşılması.</em>
	- <em>Bilgisayar-insan iletişimi kolaylaştırmak.</em>
	- <em>Bilgisayar ile dil çevirisi yapmak.</em>


Doğal dilin işlenmesi, bilgisayarların ilk oluşumundan itibaren ilgi çekmiştir. Bilgisayarlar tarafından çeviri yapılmasının mümkünlüğü tartışılmaya başlandığı andan itibaren de, bu alanda çalışmaya başlanılmış ve doğal dilin işlenmesinde dilsel kısım önem kazanmıştır. 
Doğal dilin işlenmesi, günümüzde de çokça kullanılmasının haricinde, gelecekte de bilgisayarla iletişimin kolaylaşması yönünde araştırmaların katlanarak artacağı öngörülmektedir. 

Tarihsel olarak var olan sistemlerde genellikle, “menü”lü, anket biçimli sorgulamalı yapılar kullanılmaktadır. “Menü ” türünde; kullanıcı, sistemde önceden tutulan hazır menü bilgilerini seçmektedir. Anket biçimli sorgulamalı sistemlerde de, önceden belirlenmiş sabit soruların karşılıkları doldurulur. İki durumda da sabit yapılar söz konusu olduğu için, talimatlar; “belleğe kaydetme ve sonuçları gösterme” ile sınırlıdır. 
Doğal dil işleme yardımıyla daha hızlı ve doğal iletişim gerçekleştirilebilmektedir. Bu şekilde veritabanına akıllı erişimi gösteren bir örnek şu şekildedir:
Sisteme, “Mühendis Ali beyin iş adresi nedir?” sorusu yöneltilsin. Diyalog ve kontrol birimi cümleyi algılar, doğal dil çözümleyicisi bunu; Ad: Ali, Meslek: mühendis, adres: ? şeklinde yorumlar. Veritabanından geri döndürülen cevap, doğal dil işleyicisinde, “Ali beyin iş adresi: Trabzon.” haline getirildikten sonra kullanıcıya sunulur. Kullanıcı daha sonra, “Onun doğum yeri neresi?” sorusunu yöneltirse, soru sistem tarafından önceki cümle göz önünde bulundurularak yorumlanır ve bu soruya da aynı şekilde cevap aranır. Sorgulama, yorumlayıcı blok tarafından anlaşılmadıysa, veya cevap bulunamadıysa, kullanıcıya, anlaşmazlığın nedeni bildirilir, hatalı kelime girilmişse; sistem kullanıcıya sorular yönelterek, doğru kelimeyi bulmaya çalışır. 
Örnekte özeti verilen doğal dil çözümleyicisinin görevleri daha ayrıntılı olarak şu şekildedir:
Cümlelerin doğruluğunu saptar. İmla hatalarını belirler, ve düzenler. Cümle, öğelerine ayrıştırılarak uygun sözdizimsel yapı oluşturulur. Anlamsal ilişkilendirmeler yapılır.  Sözdizimsel ve anlamsal sonuçlar birleştirilerek, uygun cevap oluşturulur.
Bütün bu işlevler; biçimbilim (morfoloji), sözdizimsel (sentaktik), anlamsal (semantik), problem analizi (pragmatik) aşamaları ile gerçekleştirilir.

<strong>Morfolojik Analiz</strong>
Dilin yapı özelliklerini inceler. Temel özellikleri:
Kelimelerin soylarını araştırır; kelimelerin türü belirlenir.
Kelimelerdeki ekleri araştırır; ekler tespit edildiğinde kelime grupları belirlenebilir.
Eklerin türünü araştırır; aynı ek farklı görevlerde kullanılabildiğinden cümleye farklı anlamlar katabilir.
<strong>
<em>Türkçe Morfolojik Analiz</em></strong>
Üç adımdan oluşur.

<em>1.Kök belirleme:</em> Türkçedeki bütün kelime köklerinin tutulduğu bir sözlük oluşturulur. Bu sözlükte aranacak olan kelimenin öncelikle uzunluğu ele alınır. Kelime sözlükteki uzunluğu aynı olan bütün kelimelerle karşılaştırılır. Kelime bulunursa, ek almamış olarak belirlenir; bulunamadıysa, kelimenin sağından itibaren her seferinde bir harf atılarak oluşan kelime tekrar aratılır. Bu işlem, kök bulununcaya kadar devam eder.

<em>2.Morfolojik Testler:</em> Bahsedilen algoritmayla, her zaman doğru sonuçlar bulunamayabilir. Bu yüzden; sözlükte var olan bir kök bulunduğunda kelimeden atılan kısımların oluşturdu ek, tanımlı bir ek oluşturmuyorsa, yeni kök aranmalıdır. Bunun da haricinde, Türkçenin; hece düşmesi, ünlü yumuşaması, ünlü uyumu gibi kuralları da göz önünde bulundurularak algoritma düzenlenmelidir.

<em>3.Morfolojik Ayrıştırma:</em> Türkçede her bir ekin; diziliş sırası, kelimeye eklenebilme durumları vardır. Bunlar göz önünde bulundurarak morfolojik ayrıştırma ile kelimenin doğruluğu kontrol edilir. 
<strong>
Sentaktik (Sözdizimsel) Analiz</strong>
Sentaktik analizin amacı, dilin sözdizimsel anlamdaki kurallarını göz önünde bulundurarak, cümlenin yapısal bir tanımını oluşturabilmektir. Morfolojik analizin sonucunda gelen kelime topluluğu, sentaktik analizle, bu kelimelerin ifade ettiği cümle öğelerini tanımlayan bir yapı haline gelir. Bu cümle öğelerinin (isim grubu, fiil grubu gibi gramer grupları) belirlenmesi, anlamsal analiz için gerekli olacaktır. 

<strong>Genişletilmiş Geçiş Ağları (Augmented Transition Network)</strong>
Cümlelerin sözdizimsel analizinde genellikle Genişletilmiş Geçiş Ağları kullanılır. 
Geçiş ağları; durumlar arası geçiş kurallarından oluşmaktadır. 
Geçiş ağlarında; başlangıç durumundan başlayarak, son duruma kadar, bir durumdan diğer bir duruma geçebilmek için gerekli şarta bakılır, uygun ise diğer duruma geçilir. Bu şartlar; uygun kelimelerin birleştirilmesi ise, geçişlerdeki kelimelerin birleşmesiyle oluşan metin, ağa verilen metinle aynı olduğunda metin ağ tarafından kabul edilir.
Basit bir Türkçe sözdizimi kurallarını gösteren bir genişletilmiş geçiş ağı örneği:
“Cümle” isimli bir başlangıç durumuna sahip bir geçiş ağı olsun. “Cümle” durumundan bir sonraki duruma geçme şartı, “Özne” başlangıç durumlu başka bir geçiş ağıdır. “Özne” başlangıç durumunun bir sonraki duruma geçme şartı ise kelimenin “isim” olma şartıdır. Bu şart sağlandığında son duruma geçilir ve bu geçiş ağı sonlanır. (Özne-&gt;isim) “Özne ” şartı sağlandığında ise başka bir duruma geçilir. Bu durumdan son duruma geçiş için “Yüklem” şartının sağlanması gerekir. “Yüklem” isimli başlangıç durumuna sahip olan başka bir geçiş ağının, bir sonraki duruma geçme şartı ise kelimenin “fiil” türünde olmasıdır. (Yüklem-&gt;fiil) Bu şart sağlandığında geçilen durumdan, son duruma geçilme şartı da kelimenin “zaman-eki” almış olmasıdır. (Yüklem-&gt;fiil-&gt;zaman-eki) Böylece üç adet geçiş ağının sonlanmasıyla, Türkçedeki basit bir cümle yapısını ifade eden bir graf oluşturulmuştur. (Cümle-&gt;Özne-&gt;Yüklem)
<strong>
Semantik (Anlamsal) Analiz</strong>
Cümlenin genel anlamı, kelimelerin hangi anlamda kullanıldıklarını belirler. Semantik analiz,  sentaktik analizle sınıflandırılan kelimelerin anlamlandırılma sürecidir. Semantik analiz ile, birbirine bağlanmış kelimelerin oluşturduğu anlamın karşılığı olan modelleme yapıları oluşturulur. 

<strong>Pragmatik Analiz </strong>
Dilde tam olmayan yapıları anlamlandırmak için yapılan analizdir.

<strong>Kaynaklar</strong>
Vasif Vagifoğlu NABİYEV -  “Yapay Zekâ: Problemler, Yöntemler, Algoritmalar” kitabı
<a href="http://tr.wikipedia.org/wiki/Do%C4%9Fal_dil_i%C5%9Fleme" title="http://tr.wikipedia.org/wiki/Do%C4%9Fal_dil_i%C5%9Fleme">http://tr.wikipedia.org/wiki/Do%C4%9Fal_dil_i%C5%9Fleme</a>
