--- 
title: "4Primes Staj S\xC3\xBCreci"
wordpress_url: http://blog.4primes.com/?p=87
layout: post
date: 2011-06-26 17:19:50 +03:00
wordpress_id: 87
author: "Fehmi Can Sağlam"
---
İlk dönem stajyerlerimizin staja başladığı şu günlerde 4Primes stajyer kabul ve staj sürecinin nasıl işlediğine dair bilgi vermenin uygun olacağını düşündüm. 20 Haziran 2011 Pazartesi günü <a href="http://twitter.com/merve_cvdr">Merve Çavdar</a> ve <a href="http://twitter.com/alemdagibrahim">İbrahim Alemdağ</a> stajlarına başlayarak 4Primes tarihinin ilk stajyerleri unvanını kazandılar. 27 Haziran Pazartesi günü ise Asım Turgut Somuncuoğlu ile Mehmet Ali Gözaydın	aramıza katılan yeni isimler olacaklar.

Öncelikle stajyer kabul sürecimize değinmek istiyorum. 14 Nisan 2011 tarihinde 4Primes Blog'da ve <a href="http://www.facebook.com/4Primes">4Primes Facebook sayfasında</a> yayınladığımız <a href="http://blog.4primes.com/2011/04/olimpiyat-finalinde-sorulmayan-soru/">soru</a> ile stajyer alım duyurumuz gerçekleşti. Bu soruyu doğru cevaplayan Emin Demirci, Cem Biber ve Hakan Sönmez 2 yıl süreyle geçerli olmak üzere 4Primes ekibi ile ön şartsız staj hakkı kazandılar. 26 Nisan 2011 tarihinde ise <a href="http://blog.4primes.com/2011/04/staj-odullu-2-sorumuz/">staj ödüllü 2. sorumuzu</a> yayınladık. Bu soruyu doğru cevaplayanlar Mehmet Ali Gözaydın ile İbrahim Alemdağ oldular.

Sorduğumuz soruları doğru yanıtlayan adayların yanısıra sponsoru olduğumuz KTÜ Bilgisayar Mühendisliği Ödüllü 2. Bilgisayar Olimpiyatları'nda 2. olan takımın üyeleri Erdem Uzun, Ali Akçay ve Özgün Tosun'u da para ödülünün yanında staj kabulü ile ayrıca ödüllendirdik.

Staj kabul sürecinde staj süreci için olabildiğince kafa yorduk. Öğrencileri elimizden geldiğince gözlemlemeye çalıştık. Vardığımız sonuç öğrencilerin iletişim konusunda büyük sıkıntılar yaşadığı oldu. Bunun yanısıra önemli oranda sözlü ve yazılı ifade güçlükleri çektiklerini gördük. Saptadığımız bu sıkıntılar üzerine staj sürecimizi inşa ettik.

Gelinen son noktada her 4Primes stajyeri sorumlu olduğu proje dışında aşağıdaki yükümlülükleri yerine getirmek zorunda.

<ol>
	<li>Haftada en az 2 kez blog yazacak. Kendi blogu olmayanlar 4Primes Blog'u kullanacak.</li>

	<li>Twitter hesabı olacak. Her gün çalıştığı konuyla ilgili tweet yazacak. Tüm stajyerler birbirini takip edecek.</li>
	<li>İki haftada bir proje sunumu yapılacak. Tüm stajyerler diğerlerinin sunumlarını izleyecek. </li>

	<li>Staj sonunda o zamana kadar yazdığı her şeyi tek bir rapor halinde sunacak. </li>

	<li><a href="http://projecteuler.net">projecteuler.net</a>'ten haftada en az 1 soru çözecek (İlk 10 soru hariç).</li>

	<li>Çarşamba günleri serbest gün olduğundan çalışacağı konuyu kendi seçecek. Yaptıklarını blog yazısı olarak yayınlayacak (Haftada 2 blog yazısına dahil).</li>

	<li>Staj süresince bir defaya mahsus belirtilen konuda 4 adet yazı yazacak. Bu yazılar sırasıyla 2 A4 sayfa, 3 
paragraf, 1 paragraf ve 1 cümle şeklinde olacak.</li>

</ol>

Bunların yanısıra proje yönetimi için <a href="http://www.cohuman.com/">cohuman</a> servisini, kaynak kod takibi için de <a href="http://github.com">github</a> servisini kullanıyoruz. Bu iki servisin de iletişimi geliştirmeye katkısı olduğunu düşünüyoruz. Stajyerlerle doğrudan iletişimi ise <a href="http://groups.google.com/group/4primes">4Primes Google grubu</a> aracılığıyla gerçekleştiriyoruz. Bu şekilde sonraki dönem stajyerler için de bir bilgi havuzu oluşturmayı umuyoruz.

İlk haftasını tamamladığımız bu süreç şimdilik olumlu yönde ilerliyor. Merve ve İbrahim'in yalnızca 1 haftada oldukça fazla yol aldıklarını görebiliyoruz.
