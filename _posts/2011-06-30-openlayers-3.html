--- 
title: OpenLayers
wordpress_url: http://blog.4primes.com/?p=120
layout: post
date: 2011-06-30 01:30:43 +03:00
wordpress_id: 120
---
Günümüzde, web üzerindeki harita uygulamalarına sistematik bağlamda göz atarsak, <a href="http://openlayers.org">OpenLayers</a>' in istemci(browser) tarafında hangi rolü üstlendiğini daha rahat  görebiliriz. "Javascript" bir anlaşma biçimi(konuşma dili dersem yanlış anlaşılabilirim) ve olaylar(event) birer kitap olarak düşünülürse,  "OpenLayers"  kütüphane ile bağdaştırılabilir. Javascript ile hayata geçirilen  bu kütüphane, "simplyMap"  arayüzleri için yazılmış bir tür açık kaynak notasyonlar kümesidir. "OpenLayers", BSD(Berkeley Software Distrubution) lisansı kapsamında yayınlanır ve  bu lisans "Permissive Free Software Licence" (serbest özgür yazılım lisansı) ailesindendir. 
     
"OpenLayers"  ile  yapılabilecekler düşünüldüğünde akla, coğrafi veriler için etkileşimli bir tasarım uygulama geliştirme, web üzerinde coğrafi veri tarama için bir araç üretme gibi fikirler gelir. Görüntülenen harita tabakalarını; WMS, WMTS, TMS, WMS-C, Google Maps, Bing Maps, Yahoo Maps, OpenStreetMaps, ArcGIS Server, ArcIMS  sunucularından elde eder.

"OpenLayers" sistemin önemli bir parçasıdır. Bahsettiğim sistemin diğer ana elemanlarını kısaca şöyle tanımlayabiliriz.

  -WMS(web map service): GIS veritabanını kullanan web harita servisidir.

  -GIS(Geographic Information system): "depolamak, analiz etmek, yönetmek" eylemleri çatısı altında coğrafi referanslı her çeşit veriyi sunan sistemin adıdır.

  -WFS(Web Feature Service): Platformdan bağımsız çağrıları kullanarak, web üzerindeki coğrafi özellikler için birtakım isteklere izin veren bir arabirimdir.
 
  -WCS(Web Coverage Service): Platformdan bağımsız çağrıları kullanarak web üzerindeki coğrafi kapsamlı isteklere izin veren bir arabirim sağlar.

  -Map Viewer Interface: Grafiksel veriler üreten arabirimdir.

Toparlarsak, "OpenLayers", modern tarayıcılarda(browser) harita verilerinin görüntülenmesini sağlayan ve kullanıcıya(ve/veya geliştiriciye) fikirleri doğrultusunda birçok dinamik uygulama geliştirme imkanı sunan kütüphanenin, belki de en çok kullanılan işlevinden dolayı ona verilmiş adıdır.
       


      


 
