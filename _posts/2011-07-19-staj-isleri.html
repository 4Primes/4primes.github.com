--- 
title: "Staj i\xC5\x9Fleri"
wordpress_url: http://blog.4primes.com/?p=371
layout: post
date: 2011-07-19 13:04:31 +03:00
wordpress_id: 371
author: "Fehmi Can Sağlam"
---
4Primes staj süreci <a href="http://blog.4primes.com/2011/06/4primes-staj-sureci/" title="4Primes Staj Süreci" target="_blank">bir önceki yazımda</a> duyurmuş olduğum şekliyle ve yeni arkadaşların katılımıyla devam etmekte. Yine aynı yazıda belirlediğimiz sürecin temel hedefinin iletişim ve yazılı ifade yeteneklerini artırmaya yönelik olduğundan bahsetmiştim. Bu doğrultuda her stajyer için belirlediğimiz çalışmalardan biri de şuydu:

<blockquote>
Staj süresince bir defaya mahsus belirtilen konuda 4 adet yazı yazacak. Bu yazılar sırasıyla 2 sayfa, 3 paragraf, 1 paragraf ve 1 cümle şeklinde olacak.
</blockquote>

İlk çalışma için belirlediğimiz konu <em>4Primes stajının bana kazandırdıkları</em> oldu. Merve'nin bu çalışma sonucunda ortaya çıkarmış olduğu yazıları paylaşmak istedim. Eksikleri olsa da bu yazıların belirlediğimiz sürecin başarılı olduğunun bir göstergesi olduğunu düşünüyorum. Hedefimiz bu süreç ile elde edilen sonuçları derleyerek Bilgisayar Mühendisliği eğitimine katkı verecek bir bilgi birikimi elde etmek. Bu doğrultuda hız kesmeden ilerlemeye devam ediyoruz.

<strong>1.Çalışma (2 sayfa)</strong>
<blockquote>
Daha staja başlamadan 4Primes stajyerinin yerine getirmek zorunda
olduğu yükümlülükleri okuyunca kaçıp kendime göre bir yer bulsam mı
diye düşünmedim değil . "Stajyer dediğin haftada en az 2 blog yazısı
yazacak." evet ilk kural buydu ve ben ilk okuduğumda pek ciddiye
almamış, yazamadığımı görünce pes ederler diye düşünmüştüm:). Ama öyle
olmadı, ilk blog yazımı neredeyse bir günde yazsam da kural değişmedi
ve her hafta blog yazıları kontrol edildi. Bu düzen sayesinde farkında
olmadan yazma becerisi mi alışkanlığı mı artık orayı tam kestiremesem
de güzel bir şey kazandım .
 "İki haftada bir proje sunumu yapılacak." bir diğer kural da buydu ve
artık devamını okumaya korkar olmuştum  . İki hafta çabuk geçti ve
sıra sunuma geldi ki ben bu iki hatada bu kuralı çoktan unutmuştum .
Hazırlıksız yakalandığım ilk sunumda çok heyecanlanmıştım gerçi
ikincisinde yine aynı heyecanı hissedeceğimi düşünsem de staj sonuna
kadar bu duruma alışmış olmayı umuyorum. Şuan için bu kuralın katkısı
sadece stres olsa da asıl katkısını uzun vadede görebileceğiz diye
düşünüyorum.
Stajın daha ilk gününde bizim için hazırlanan projeler arasından seçim
yapmamız gerekiyordu, projelerin hepsi ayrı ayrı gözümü korkutuyordu.
"biliyor musun" ile biten bütün sorulara hayır cevabını veriyordum .
Buradaki bir projeyi değil bitirmek yarılamak bile benim için büyük
bir başarı olurdu.  Aldığım projeyle uzaktan yakından alakam yoktu.
Zembeek kütüphanesi, ubuntu, java, eclipse, html, javascript, play
framework... Öğrenmem gereken ne çok şey vardı.
Ev üstünde ev olmaz ama işletim sistemi üzerinde işletim sistemi
olurmuş . Ubuntu, benim küçük sanal makinem... Başlarda sadece açıp
kapatıyordum. Sonra yavaş yavaş komut satırını kullanmaya başladım ve
komut satırından yaptığım her işlemde sanki komutları ilk ben bulmuşum
gibi heyecanlanıyordum . Şimdi bildiğim birkaç komutla aceminin
üstünde bir Ubuntu kullanıcısıyım.
HTML, web tasarımının olmazsa olmaz çekirdek konusu. Text editörüne
yazdığım html taglarının web sayfası şeklinde karşıma çıkması
süperdi . Peşinden javascript geldi ve iki gün boyunca bu konularla
çalıştım. Hatta staj süresince çalıştığım en kolay ve bir o kadar
zevkli konulardı diyebilirim. Staj başında "biliyor musun" sorusunu
"hiç duymadım" olarak cevaplandırdığım bu konularda şimdi birilerine
anlatabilecek kadar bilgim var.
Zemberek kütüphanesi, açık kaynak kodlu doğal dil işleme
kütüphanesidir. Aslında projeyi alırken kütüphanenin Türkler
tarafından geliştirildiğini bilmiyordum. Türk malı işlerle uğraşmak
hep daha zevkli gelmiştir bana, bizden birilerinin bir şeyler
ürettiğini görmek çok güzel. Neyse konuya dönecek olursam projemin ana
konusu sayılırdı Zemberek, doğal olarak epey bir zaman bu kütüphaneyi
araştırdım. Bu konuda da hiç bilmeyen birinde Zemberek kütüphanesi
hakkında bir fikir oluşturabilecek kıvamdayım .
Java öğrenmeye başlamadan önce nasıl bir dildir, nerde yazılır diye
biraz araştırma yapmıştım. Yazılanlara göre oldukça kolay, bir
başlayanın bir daha bırakamadığı bir dildi. Okuduklarımın gazıyla
hemen alıştırmalara başlayayım dedim ama daha veri alışverişinde
takılıp kalmıştım. Dura kalka javayla arayı kurdum.  Bugün bir C++ da
yazabildiğim kadar javada yazamasam da staj başında verdiğim bir
"HAYIR" cevabını daha değiştirmiş oldum .
Eclipse, java ile yazılım geliştirme aracıymış. Açık kaynak kodlu olup
tamamen java ile geliştirilen bu araçla da staj sırasında tanışmış
oldum. Ve projemin bir bölümünü Eclipse üzerinde geliştirdim.
Framework, yazılımı bir çatı altında toplayan fonksiyon ve sınıflardan
oluşmuş oldukça geniş bir uygulamaya deniliyormuş. Play Framework de
bunlardan birisidir ve oldukça yeni bir teknolojidir. Aslında bu konu
stajımın dönüm noktası oldu diyebilirim. 2 hafta harıl harıl
çalıştıktan sonra bu konuda takılıp kalmıştım. Benim için belirlenen
programa göre ilerleye çalışıyordum ve sırada play framework ile
geliştirilmiş "yabe" adlı uygulamayı inceleyip öğrenmek vardı ki
yeterli olmayan İngilizcemle bu mümkün değildi. Bir hafta boyunca
Play'in İngilizce dokümanları arasında avare avare dolaşıp durdum .
Sonraki hafta Emre abinin kurduğu 2 Türkçe cümleyle her şey yerine
oturmuştu sanki. Gözümde büyüttüğüm o Play gitmiş yerine yapboz
mantığında, her şeyin birbiriyle bağlantılı olduğu çok güzel bir
uygulama gelmişti. Boşa geçirdiğim bir haftaya rağmen şimdi Play ile
basit uygulamalar geliştirebilecek düzeydeyim.
4Primes'ta stajyersen sadece kod yazabiliyor olman yeterli değil,
kendini ifade edişinden yazdığın yazılardaki imla kurallarına kadar
her şeye dikkat etmelisin. Teknik anlamdaki konularda olan
eksikliklerden dolayı fırça yiyene hiç rastlamadığım gibi noktalama
işaretsiz cümleler yüzünden iyice fırçalanan stajyerlere çok
rastladım . Bende dahil olmak üzere tüm stajyerlerin eksik olduğu bu
iletişim konusu sayesinde yazım kurallarına dikkat eder olduk .
Chuman, proje yönetimi için kullandığımız bir servis. Herkesin
projesine özgü adım adım ilerleyeceği taskların yer aldığı, "şimdi be
bu hafta ne yapıyım?" diye kimseye sormadan oradaki taskları
izlediğimiz güzel bir uygulama. Bu servise alışana kadar da çok hata
yaptım, bitirmediğim taskları bitirmiş olarak işaretledim, taskları
karıştırıp başkalarının tasklarına yorumlar yazdım . Sonuç olarak
Chuman, proje yönetimi konusunda tanıştığım ilk uygulama olmuş oldu ve
sayesinde ilk defa bu şekilde bir proje yönetimine katılmış oldum.
Github, hesapta olmayan bir diğer servis daha . Bu servisi de kaynak
kod takibi için kullanıyoruz. Bu konuda hala bilmediğim çok şey olsa
da şimdilik bana lazım olduğu kadarını kullanabiliyorum. Bütün
stajyerler birbirlerinin çalışmalarını takip edebiliyor, birbirlerine
tavsiyede bulunabiliyorlar. Yani geliştirmekte olduğun herhangi bir
kod için burayı kullanıp tanıdığın veya tanımadığın kişilerden yardım
alabiliyorsun. Bu servis dönem projelerinde işime yarayacak diye
düşünüyorum .
Genel anlamda bana katkılarını bu şekilde anlatsam da ofisteki
herhangi bir konuşmadan bile öğrendiğim birçok şey oluyor. Kendi işini
gücünü bırakıp stajyerleriyle bu kadar yakından ilgilenen bir ofis
daha olduğunu sanmıyorum. Teşekkürler 4Primes...
</blockquote>

<strong>2.Çalışma (3 paragraf)</strong>
<blockquote>
4Primes'ta staj, ağır dersleri olan bir eğitim kampına benziyor.
Bildiğin konular senindir, bilmediklerini öğren mantığıyla hiç
bilmediğim hatta adı bile duymadığım konularla ilgilendim. Aynı
şekilde daha önce hiç denemediğim birçok konuda da tecrübe kazandım;
blog yazmak, sunum yapmak, github, chuman gibi servisleri kullanmak
gibi.
Staj başında aldığım proje; daha ortada bir arazi bile yokken ev
yapmaya kalkmak gibi bir şeydi . Ve doğal olarak işe topraktan
başladım; html ve javascript öğrendim. Java, eclipse, Zemberek
kütüphnesi, Play framework ve daha önce hiç kullanmadığım github ve
chuman servisleri ile artık inşaat halinde bir evim var
diyebilirim .
Hocalarımız, mühendislik fakültesinde okuyan her öğrencinin kendi
başına bir konuyu araştırıp öğrenebileceğini söylerdi. Bense
mühendislik okuduğumu inkar edercesine daha önce ders dışında hiçbir
konuya kendi başıma bakmamış, öğrenmeye çalışmamıştım. Şimdi netten
araştırıp öğrendiğim konulara bakınca 4Primes'ın bu tabumu da
kırdığını söyleyebilirim.
</blockquote>

<strong>3.Çalışma (1 paragraf)</strong>
<blockquote>
Stajın her gününün bana küçükte olsa bir şeyler kattığından eminim;
sonuçta her gün bir şeyler araştırıyor öğrenmeye çalışıyorum, hatta
hiçbir şey araştıramayıp boş boş oturduğumda bile ofisteki
konuşmalardan bilmediğim bir şeyler duyup günü yine artışla bitirdiğim
olmuştur. "Stajda ne görüyorsun" diye sorulunca açıyorum ağzımı
yumuyorum gözümü; ubuntu, html, javascript, java, eclipse, Zemberek
kütüphanesi, Play framework... Bu konuların hepsinde az da olsa bilgi
sahibiyim diyebilirim. Benim gibi bir öğrenci için çalışmak,
araştırmak, öğrenmek pek revaçta olan işler değildir ki bunları ben
yaptıysam 4Primes bu staj işini biliyor diyebilirim.
</blockquote>

<strong>4.Çalışma (1 cümle)</strong>
<blockquote>
4Primes stajının bana en büyük katkısı olarak; adını dahi bilmediğim
konuları öğrenmem söz konusu olduğunda korkusuzca başlayabilmek
cesareti diyebilirim.
</blockquote>


